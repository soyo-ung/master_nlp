   #Donna Moderna » Feed Donna Moderna » Feed dei commenti Donna Moderna »
   Quando la mamma ha un nuovo compagno Feed dei commenti alternate
   alternate

     * Donne vere

   Donna Moderna

     * News
          + In primo piano
          + I nostri soldi
          + Lavoro
          + Società
          + People News
          + Cultura e spettacolo
          + Tendenze
          + Italia
          + Mondo

   Login Registrati
   [donnamoderna_cover720.jpg]
   Abbonati
   ____________________ Cerca

   Società

Quando la mamma ha un nuovo compagno

   [Mamma-fidanzato_APERTURA.jpg] Credits: La foto è tratta dalla fiction
   Tutto può succedere. La terza stagione andrà in onda l’anno prossimo

   0 commenti
   /5
     *
     *
     *
     *
     *

   14.07.2017 di

Ilaria Amato

   Spesso si rinuncia a rifarsi una vita per colpa dell’ostilità dei
   figli. Tre donne ci raccontano come sono riuscite a far accettare il
   nuovo compagno ai loro ragazzi

   Qualche giorno fa è arrivata in redazione la mail accorata di una
   lettrice: «Sono separata da 5 anni e da 2 ho iniziato una relazione.
   Mio figlio, 12 anni, non accetta il mio nuovo compagno e fa di tutto
   per farmi perdere le staffe» ha scritto Laura. Anche a distanza di
   tempo dalla separazione, succede che i ragazzi si impuntino e non
   permettano di rifarsi una vita. «Per questi bambini adattarsi al fatto
   che mamma e papà non stessero più insieme ha significato cercare un
   equilibrio diverso, conquistato a fatica, che ora, con una nuova
   persona rischia di venir compromesso» spiega Giuditta Pasotto, autrice
   di Genitori single. Manuale di sopravvivenza per avere una relazione
   serena con i figli e con l’ex (Giunti) e ideatrice della community per
   genitori separati Gengle.it. Spesso, mentre la nuova coppia vive un
   momento magico e cerca di creare una routine piacevole, i figli,
   soprattutto se adolescenti (come nel caso della nostra lettrice),
   faticano ad adeguarsi alla realtà e si difendono con comportamenti
   ostili. Che però possono essere ridimensionati e mitigati come hanno
   fatto le mamme delle tre storie.

     1 su 3: sono le donne che, secondo il portale inglese Gransnet, dopo
     la separazione, rinunciano a rifarsi una vita a causa dell’ostilità
     dei figli

Francesca, 48 anni, ha una figlia di 17 anni

   «I miei genitori sono divorziati, entrambi risposati e so quanto si
   soffre quando un nuovo partner viene introdotto senza un minimo di
   tatto. Io mi sono sentita molto invasa quando è successo a me. È una
   sensazione forte che mi porto dentro ancora. Per questo con mia figlia
   di 17 anni sono molto cauta. La prima sera che è venuto Silvano a cena
   da noi, ero in grande ansia. Lo frequento da un anno e so che rifarmi
   una vita è mio diritto, ma cerco in ogni modo di non gravare su di lei.
   Pian piano, con l’esperienza, ho capito che il modo migliore è
   procedere a piccoli passi, cercando di rispettare i suoi tempi e le sue
   emozioni: se vedo che un giorno è giù e ha bisogno di me, solo di me,
   mi dedico a lei, non esco con lui. La ascolto senza tabù: le permetto
   di dire che è gelosa quando capita, senza colpevolizzarla. E di sicuro,
   non facciamo i piccioncini davanti a lei: non è una ragazzina e non
   vogliamo metterla in imbarazzo. Certo, a volte mi sento come
   un’equilibrista, che deve rimanere in piedi tra due mondi molto molto
   diversi: un nuovo amore e una figlia. Però quando lei mi dice: “Ma
   stasera Silvano non viene?” capisco che ho preso la strada giusta».

     Circa 1 milione: sono le coppie “ricostruite” nel nostro Paese,
     ovvero quelle in cui uno dei due partner (o entrambi) hanno alle
     spalle una separazione. Aumentano anche i “terzi genitori”, cioè gli
     adulti che convivono con i figli dei propri compagni (dati Istat)

Anna, 46 anni, ha due gemelli di 9 anni

   «Da 3 anni frequento Daniele a cui i miei figli sono molto legati oggi.
   Confesso che avrei voluto farlo entrare gradualmente nella loro vita,
   ma non ho avuto scelta: il mio nuovo compagno abita in un’altra città,
   a oltre 300 km da me, e ogni volta che mi viene a trovare deve per
   forza fermarsi a dormire. I piccoli all’inizio erano molto guardinghi
   nei suoi confronti. Spesso quando dicevo loro: “Ti voglio bene” mi
   sentivo ribattere: “Sì, ma ne vuoi anche a lui”. Poi ho iniziato a
   rispondere: “Lui ha solo un pezzettino del mio cuore, il resto è
   vostro. Nella nostra famiglia rimarremo sempre io, voi e il papà” mi
   sono accorta che si tranquillizzavano. “Il papà” è stata la parolina
   magica: avevano bisogno di essere rassicurati, di sapere che questa
   persona non avrebbe preso il suo posto. Che le loro radici rimanevano
   ben solide. Così, stiamo sempre attenti a non sovrapporre le due figure
   maschili, puntiamo molto sulla loro diversità: se il padre li porta al
   museo, Daniele li fa giocare a pallone. In ogni caso non riveste mai un
   ruolo educativo per loro, quello rimane nelle mani di noi genitori. E
   loro lo sentono».

Laura, 47 anni, ha una figlia di 27 anni

   figlia aveva 4 anni e ho incontrato il mio nuovo compagno 7 anni dopo.
   Con Paola, allora undicenne, avevamo trovato un nostro assetto ben
   consolidato. Difficile farci stare dentro un’altra persona. Io come
   mediatrice non ero capace: rischiavo di produrre l’effetto contrario,
   di costruire situazioni artefatte da famiglia allargata felice in cui
   eravamo tutti e tre a disagio. Mi sono resa conto che non stava a me
   costruire a tavolino la loro complicità: doveva nascere da sé. Allora
   ho fatto un passo indietro: mi sono spostata dalla prima linea e ho
   lasciato che mia figlia e il mio nuovo compagno fossero liberi di
   creare un loro rapporto, in modo autonomo. E soprattutto fuori dai
   cliché: lei non era “la figlia di” e lui non si sentiva “il compagno
   della mamma”, ma solo due persone che, per una circostanza fortuita, si
   sono incontrate nella vita. Così, all’inizio, se uscivamo per andare al
   cinema lasciavo che fossero loro due a mettersi d’accordo per scegliere
   il film. Con il tempo hanno, poi, scoperto di divertirsi insieme ai
   fornelli. Li lasciavo fare, anche se poi toccava mettere in ordine la
   cucina. Ho sempre sostenuto la loro alleanza: ha alimentato il rispetto
   reciproco. A settembre ci sposiamo: è stata Paola a insistere: “Mamma,
   è ora” mi ha detto».
   scelti per te
     *

Società

Quanto ne sanno i ragazzi sul sesso?
     *

Società

Vivere con un disabile: quando sono gli altri a occuparsi di tuo figlio

   [INS: :INS]
   [INS: :INS]
   Tag:
     * figli
     * genitori e figli
     * società

   Riproduzione riservata
   Stampa

   Altri approfondimenti
     *
   Giornata Mondiale della Terra 2016: un Pianeta da salvare
     *
   Le app per viaggiare: Blablacar, Airbnb, Moovit...
     *
   Un giorno a scuola con l'astronauta Umberto Guidoni
     *
   10 poesie scritte da donne: 21 marzo, Giornata mondiale della Poesia

   Ti potrebbe interessare anche
     *
   Il primo Capodanno da separata
     *
   Le donne che hanno cambiato la storia – serie 2
     *
   Io, viva grazie al cuore di Marta Russo
     *
   Lettera di Natale a un'amica sovrappeso

   Scelti per te

   Newsletter

Un Caffé con Donna Moderna

   ____________________ iscriviti
   Seguici su
     * [share-fb-color.svg]
     * [share-tw-color.svg]
     * [share-ig-color.svg]
     * [share-pt-color.svg]
     * [share-gp-color.svg]

     * Scopri i siti Mondadori
     * Informativa Privacy
     * Privacy Policy
     * Cookie Policy
     * Mappa del sito
     * Scrivici
     * Gruppo Mondadori
     * Pubblicità
     * Note legali

   In Edicola
   [donnamoderna_cover720.jpg]
   Abbonati ora a Donna Moderna a soli
   39€
   anziché 78€
   52 numeri all'anno
   Oppure scegli la versione digital per
   [appstore.svg] [playstore.png]
   a soli
   27.99€
   anziché 78€
   Abbonati
   Nuove condizioni d’uso – in data 11/7/2017 sono entrate in vigore le
   nuove Condizioni Generali, ti invitiamo a prenderne visione qui
   [logo-mondadori-grey.svg]
   © 2017 Arnoldo Mondadori Editore Spa - riproduzione riservata - P.IVA
   08386600152

     * Newsletter
     * Opinionisti
     * Digital School
     * Mondadori per Te

   IFRAME:
   https://4317839.fls.doubleclick.net/activityi;src=4317839;type=donna889
   ;cat=donna00c;dc_lat=;dc_rdid=;tag_for_child_directed_treatment=;ord=1;
   num=1?
