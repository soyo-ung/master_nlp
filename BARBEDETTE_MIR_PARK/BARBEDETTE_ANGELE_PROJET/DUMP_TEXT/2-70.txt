   #BabyGreen » Feed BabyGreen » Feed dei commenti BabyGreen » Come
   favorire il gioco autonomo e indipendente Feed dei commenti alternate
   alternate

     * Skip to primary navigation
     * Skip to content
     * Skip to primary sidebar
     * Skip to footer

Main navigation

     * About
     * Casa
          + Organizzazione
          + Riciclo creativo
          + Detersivi e pulizia
          + Decluttering
     * Cucina
          + La cucina organizzata
               o Fare la spesa
               o Cosa c’è di stagione
               o Ricettari
               o Menu della settimana
               o Pulizia e sicurezza
          + Ricette
               o Colazioni e merende
               o Ricette veloci
               o Ricette con verdure
               o Ricette con legumi
               o Dolci
               o Autoproduzione
               o Svezzamento
          + Family Kitchen
     * Fai da te
          + A costo zero
     * Montessori
          + Montessori a casa
          + Montessori: materiale & giochi
     * Giochi e libri
          + Giochi
          + Piccoli esperimenti
          + Libri per piccoli lettori
          + Libri per mamma e papà
     * Viaggi
     * Ecoshopping
     * PDF
     * La piccola biblioteca di BabyGreen

   BabyGreen

   La guida online per mamme (quasi) green

Come favorire il gioco autonomo e indipendente

   12 giugno 2017 di Raffaella-mamma (quasi) green 6 commenti
     * Facebook
     * Pinterest
     * Twitter
     * E-mail
     * Stampa
     * Reddit
     * Pocket
     *

   gioco autonomo indipendente Una lettrice mi ha scritto: “Come posso
   incoraggiare mia figlia a giocare in modo autonomo e indipendente”?

   Onestamente non credo ci sia una ricetta, un metodo o una formula,
   perché ogni bambino è diverso e ogni famiglia ha dinamiche proprie.

   Però racconto volentieri la mia esperienza: adesso che mia figlia ha 8
   anni riesco ad avere una visione del suo percorso su questo aspetto.

Cosa significa gioco indipendente e autonomo

   Non significa nascondersi dietro all’idea del bambino indipendente per
   ignorarlo. Purtroppo è una cosa che mi capita di vedere tutti i giorni
   e non è quello che intendo in questo post e cui si riferisce la
   lettrice che mi ha scritto.

   Favorire il gioco indipendente significa:
     * dare al bambino il proprio spazio, per fare in modo che possa
       sviluppare autostima, indipendenza e creatività, nel gioco e nella
       vita.
     * dare al genitore la possibilità di non essere obbligato ad essere
       presente al 100%, ma di poter – per esempio – preparare la cena o
       lavorare. O rilassarsi.

   Il bambino, soprattutto quello piccolo, è naturalmente spinto a cercare
   il genitore per giocare insieme e questa è una cosa bellissima e
   meravigliosa che io ho sempre fatto con grande gioia, ritenendomi una
   privilegiata per poterlo fare.

   Ma è anche vero che un genitore, soprattutto se ha un figlio unico e
   magari lavora in casa (come nel mio caso) deve necessariamente mettere
   dei paletti, altrimenti addio lavoro e addio autonomia.

   Quindi: il genitore non è un costante compagno di gioco, anche
   quando garantisce tanto tempo insieme, di qualità e di quantità!

Regola numero uno: la sicurezza

   Se vogliamo essere in grado di dare al bambino (in particolare quello
   piccolo) autonomia in casa, dobbiamo anzitutto mettere in totale
   sicurezza lo spazio in cui si muove e gioca. Questo ci permette di
   allontanarci qualche minuto senza doverlo interrompere nel suo gioco
   perché dobbiamo portarlo in bagno con noi.

   Permette anche a noi di andare in cucina a buttare la pasta senza
   impazzire.

   A seconda del tipo di casa, possiamo organizzare uno spazio 100% sicuro
   in cui il bambino si possa muovere in libertà e trovare i propri giochi
   e libri.

Organizzare i (pochi) giochi

   Immaginiamoci di entrare in un panificio e dover scegliere del pane. Se
   l’offerta è immensa, eccessiva e disposta in modo poco chiara, il
   nostro interesse cala e il primo istinto è di lasciar perdere.

   Invece se entriamo in un panificio pulito, organizzato, con la giusta
   quantità di prodotti buoni e belli (non troppi), saremo subito più
   attirati dall’offerta e la nostra scelta sarà più facile e serena,
   probabilmente non sbaglieremo e ci godremo con gusto il nostro pane o
   la nostra brioche.

   La stessa cosa vale per i giochi di bambini:
     * il primo suggerimento utile credo sia quello che vi ho già
       scritto tante volte: avere pochi giochi, per tanti motivi. Uno
       spazio troppo pieno di giochi non lascia spazio all’invenzione,
       alla creatività, al gioco libero. Pochi giochi, ben selezionati in
       base all’età e agli interessi del momento, daranno al bambino molta
       più autonomia nella scelta del gioco.
     * Il classico cestone stracolmo di giochi sparsi che il bambino deve
       rovesciare a terra (creando un grandissimo caos), in cui deve
       orientarsi e che poi deve mettere tutto in ordine, non ha senso
       perché non favorisce la concentrazione e sicuramente non permette
       di individuare facilmente un gioco
     * per organizzare i giochi o il materiale che il bimbo ha a
       disposizione meglio puntare su scaffali bassi e stabili: il bambino
       vede i suoi giochi e può andare a prenderli, anche gattonando. Per
       mantenere il senso dell’ordine è fondamentale che ogni
       materiale/gioco abbia il suo posto e venga rimesso al suo posto
       dopo essere stato usato (“un posto per ogni cosa, ogni cosa al suo
       posto”). Vi consiglio questo post: Montessori, come organizzare i
       giochi dei bambini.

Proporre i giochi giusti

   In generale un gioco di ispirazione montessoriana può essere svolto in
   modo indipendente, senza l’intervento dell’adulto. Questo aspetto è
   fondamentale per sviluppare la fiducia nelle proprie capacità e il
   senso di autonomia. Su questo aspetto vi suggerisco di leggere il post
   Giochi Montessori: non basta dire legno.

Libertà di scelta

     * Il genitore troppo presente che dirige il gioco, condiziona i
       tempi, i ritmi e i desideri di apprendimento del bambino non lo sta
       dirigendo verso l’autonomia, al contrario lo sta rendendo
       dipendente dalle scelte altrui.
     * Al contrario, un genitore che diventa mediatore tra il bambino e
       l’ambiente educativo/ludico, aiutandolo, sostenendolo e
       consigliandolo, ma mai imponendosi e sostituendosi a lui, lo dirige
       positivamente verso scelte autonome e consapevoli.

Permettere al bambino di concentrarsi

     * Un bambino, esattamente come un adulto, non riesce a concentrarsi
       se noi continuiamo a interrompere, correggere e intervenire nel suo
       gioco. Se ci chiede aiuto possiamo dare suggerimenti (senza
       sostituirci a loro), ma per il resto, lasciamoli in pace, anche
       loro hanno bisogno di concentrarsi.

Esercitarsi alla creatività

     * Mia figlia lavora volentieri da sola quando ha in mente idee e
       progetti da sviluppare. A volte parte con un’idea che le è venuta a
       scuola durante un laboratorio (spesso grazie ai laboratori Munari),
       altre volte sfoglia uno dei libri creativi che abbiamo sempre
       lasciato a disposizione (noi amiamo in particolare questi 5 libri).
     * In ogni caso abbiamo sempre cercato di allenare la sua (e la
       nostra) mente all’invenzione. È un esercizio mentale che fa bene a
       tutti e che genera autonomia, autostima e indipendenza nei bambini.

Ognuno fa il proprio lavoro, nella stessa stanza

     * Questo aspetto è sempre stato particolarmente importante per noi:
       organizzarsi per stare insieme, anche se ognuno fa la proprie cose.
       Restare a portata di vista e di voce diventa un modo per restare
       uniti e complici, anche se ognuno sta lavorando da solo. Con un
       sottofondo di buona musica rilassante.

Permettere la noia

   Ne abbiamo già parlato recentemente nel post Come essere genitori
   minimalisti: non siamo obbligati a intrattenere in continuazione i
   nostri figli (ma non dobbiamo neanche abbandonarli davanti ad uno
   schermo).

   Diamo loro la possibilità di annoiarsi: è un’opportunità per risolvere
   un problema, con creatività e in autonomia. Un bambino ha il diritto di
   imparare a risolvere i tempi vuoti, la noia e conoscere il silenzio.
     * Facebook
     * Pinterest
     * Twitter
     * E-mail
     * Stampa
     * Reddit
     * Pocket
     *

   Archiviato in:Giochi, in evidenza, Mamma, Miniguide, Montessori
   Etichettato con:AUTONOMIA, BAMBINI INDIPENDENTI, GIOCHI, MINIMALISMO,
   MONTESSORI

Sul comodino questa settimana

     * 0-2 anni: Facciamo le facce
     * 2-3 anni: Amore
     * 3-5 anni: Il mio primo libro dei numeri
     * 6-7 anni: 100 lampi di genio che hanno cambiato il mondo
     * 7-9 anni: Storie e vite di SUPERDONNE che hanno fatto la SCIENZA
     * Mamma: Questo lo faccio io!

Raffaella-mamma (quasi) green

   Raffaella Caso è la creatrice di BabyGreen, dove racconta il suo
   percorso da single ad alto impatto a mamma (quasi) green. Alla ricerca
   di una vita più semplice, sana e slow, vive a Milano, nonostante tutto.

Reader Interactions

NEWSLETTER

   Ultimi post, ispirazioni per vivere green e contenuti esclusivi: il
   mercoledì, tutte le settimane

   ____________________

   Iscriviti
   Leave this field empty if you're human: ____________________

Ti potrebbero interessare:

   La coppia più Pinterest del mondo
   Il diario del clima [pdf gratis]
   Spray antizanzare fai da te
   100 attività Montessori

Commenti

    1.
   Claudia bb dice
       12 giugno 2017 a 10:37
       Ciao Raffaella,
       molto interessante il tuo articolo. Io sto combattendo tutti i
       giorni con la noia di mia figlia (8 anni) e dico “combattendo”
       perché è davvero un problema non da poco. Anch’io ho un piccolo
       lavoro che posso svolgere a casa e così io e lei siamo sempre
       insieme. Oggi, primo giorno di vacanza, il problema-noia si
       ripropone in tutta la sua potenza già fin dal mattino e io, di
       fronte alla sua famosa frase “Mamma, cosa faccio? mi annoio” mi
       ritrovo impreparata.
       Rileggerò gli altri tuoi articoli sui pochi giochi.
       Grazie, ciao!!
       Rispondi
          +
        Raffaella-mamma (quasi) green dice
            12 giugno 2017 a 10:53
            Ciao Claudia,
            visto che oggi è il primo giorno di vacanza, perché non le
            proponi di “organizzare i giochi delle vacanze” per le
            giornate trascorse in casa insieme? Potreste allestire un suo
            ufficio estivo dove potrà svolgere le sue attività mentre tu
            svolgi le tue. Prova a chiederle di selezionare i 5 giochi da
            mettere nella sua speciale area estiva.
            Già sceglierli è un’attività che richiede tempo e
            concentrazione, poi magari li riscopre e si immerge nel gioco.
            A noi in genere succede così…
            Rispondi
    2.
   Moira dice
       13 giugno 2017 a 11:49
       Ciao,
       perché ho sempre l’impressione che se non gioco con loro, il gioco
       che fanno non sia mai abbastanza “costruttivo”, ben fatto, ben
       organizzato e strutturato ???
       Non riesco a scrollarmi di dosso questa responsabilità che in
       effetti diventa molto limitante in quanto non riesco a dedicare il
       tempo necessario alla casa o alla cucina o a me stessa.
       Grazie e tutte !
       Rispondi
          +
        Raffaella-mamma (quasi) green dice
            19 giugno 2017 a 08:27
            Ciao Moira,
            il gioco libero è sempre sano e utile per i bambini, quindi è
            giusto che possano giocare ed esprimersi come preferiscono.
            Detto questo, è anche giusto – a mio avviso – dare loro gli
            strumenti per fare anche attività strutturata. Però non è
            detto che questo strumento sia la tua presenza costante. Prova
            a leggere qui: http://www.babygreen.it/montessori/ troverai
            tanti post utili!
            Rispondi
    3.
   Antonella Carruggio dice
       16 settembre 2017 a 08:40
       Ciao Raffaella, il tuo blog è semplicemente meraviglioso. Ti
       seguirò e condivideró con altre mamme. Grazie
       Rispondi
          +
        Raffaella-mamma (quasi) green dice
            18 settembre 2017 a 09:04
            Grazie Antonella! Che bel messaggio!
            Rispondi

Lascia un commento Annulla risposta

   Il tuo indirizzo email non sarà pubblicato. I campi obbligatori sono
   contrassegnati *

   Commento
   _____________________________________________
   _____________________________________________
   _____________________________________________
   _____________________________________________
   _____________________________________________
   _____________________________________________
   _____________________________________________
   _____________________________________________

   Nome * ______________________________

   Email * ______________________________

   Sito web ______________________________

   Commento all'articolo

   [ ] Avvertimi via email in caso di risposte al mio commento.

   [ ] Avvertimi via email alla pubblicazione di un nuovo articolo

Barra laterale primaria

     *
     *
     *
     *
     *

   Cerca in questo sito ____________________ Cerca

Newsletter

   Ultimi post, ispirazioni per vivere green e contenuti esclusivi: il
   mercoledì, tutte le settimane

   ____________________

   Iscriviti
   Leave this field empty if you're human: ____________________

ENTRA IN BIBLIOTECA!


Ti potrebbero interessare:

   Come conservare il cibo in estate (e non sprecare)
   Febbraio semplice e organizzato: la miniguida
   Giochi Montessori fai da te (0-12 mesi)
   Le mie prime storie Montessori

     BabyGreen

Archivi

   Archivi [Seleziona mese______]

Categorie

   Categorie[Seleziona una categoria______________]

Footer

   Contatti

   ADV

   Newsletter

     *
     *
     *
     *
     *

   Copyright © 2010 - 2017 BabyGreen™ · P.IVA 05829800969 · Webmaster
   Nexnova.net

   Invia a indirizzo e-mail ____________________ Il tuo nome
   ____________________ Il tuo indirizzo e-mail ____________________
   _________________________ loading Invia e-mail Annulla
   L'articolo non è stato pubblicato, controlla gli indirizzi e-mail!
   Verifica dell'e-mail non riuscita. Riprova.
   Ci dispiace, il tuo blog non consente di condividere articoli tramite
   e-mail.

   Questo sito utilizza cookie, anche di terze parti, per migliorare la
   tua esperienza di navigazione, gestire la pubblicità e compiere analisi
   statistica del sito. Chiudendo questo banner, scorrendo questa pagina o
   cliccando qualunque suo elemento acconsenti all’uso dei cookie.OkLeggi
   l'informativa
