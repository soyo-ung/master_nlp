   Educare.it - Educare.it - rivista on line

   Main menu

     * Home
     * Canali tematici
          + Pedagogia e psicologia
               o Adolescenza e disagio giovanile
               o Aggressività e bullismo
               o Approfondimento autori
               o Prenatalità e prima infanzia
               o Bambini
               o Conflitti e mediazione
               o Disegno ed arti
               o Fiaba e narrazione
               o Genitorialità
               o Monografie
               o La ricerca ed i suoi paradigmi
          + Scuola e dintorni
               o Dibattito a scuola
               o Didattica
               o Difficoltà e disagio
               o Esperienze e progetti
               o Intercultura e scuola
               o Monografie sulla scuola
               o Ricerche
               o Riforme della scuola
               o Vivere di scuola
          + Area disabilità
               o Studi e articoli
               o Ricerche
               o Esperienze
               o Farsi un'idea
          + Intercultura
               o Intercultura e scuola
               o Pedagogia interculturale
          + Devianze e dipendenze
               o Devianze e carcere
               o Dipendenze patologiche
          + Editoriali
     * Rubriche
          + Domande & Risposte
               o Adolescenza
               o Indentità e sessualità
               o Separazione e divorzio
               o Cibo e alimentazione
               o Rapporto con i fratelli
               o Problemi con il sonno
               o Nido e Scuola dell'Infanzia
               o Regole e altri principi educativi
               o Timidezza e paure
               o Immaturità e ritardi di sviluppo
               o Sul dolore e sulla morte
               o Enuresi
               o Linguaggio ed apprendimento
               o Difficoltà a scuola
               o Capricci e opposizione
               o Bimbi vivaci e/o iperattivi
               o Aggressività
               o Adozione e affidamento
               o :: Richiedi una consulenza ::
          + Pedagogia del quotidiano
          + Racconti
          + Vivere di scuola
          + Risonanze
          + Libri in vetrina
          + Educattiverie
     * Community
          + L'AltraNotizia
          + Eventi
          + La Bacheca dei Lettori
          + Siti interessanti
          + Educazione e solidarietà
          + Servizi & Professionisti
     * Archivio
          + Archivio 2017
          + Archivio 2016
          + Archivio 2015
          + Archivio 2014
     * Sostienici
          + Abbonati
     * Abbonati
     * Login
     * Info
          + la Redazione
               o Autori e Consulenti
          + Collabora
          + Indicazioni redazionali
          + Inserzioni & Pubblicità
          + Privacy policy
          + Copyright
          + Contattaci
          + Strutture e professionisti
          + Registrati

   Se non trovi la risposta che ti interessa chiedi cons  oppure cerca
   qualcuno che ti possa aiutare

   palline new

   _________________________  Cerca

   sostieni_educareit

     *
     * Rubriche/
     *
     * Domande & Risposte/
     *
     * Timidezza e paure
     *
     * /Difficoltà di separazione dalla mamma
     *

Consulenze su timidezza e paure

   27 Ott

   Scritto da
          Luciano Pasqualotto

   Pubblicato:
          27 Ottobre 2011

     * Stampa
     * Email

Difficoltà di separazione dalla mamma

   Sono la mamma di una bimba di 5 anni e 3 mesi ed un bimbo di 3 anni e
   mezzo.
   Sono diventata mamma (super felice) a 37 anni (avrei tanto voluto fare
   tutto prima, ma ho conosciuto mio marito tardi) ed all'arrivo della
   prima bimba ho praticamente fermato il mio mondo per lei: ho preso una
   lunga aspettativa dal lavoro, ho cambiato stile di vita ecc. per
   assicurare alla amatissima e desideratissima nuova arrivata tutto
   l'amore di cui una mamma può essere capace. Non mi sono mai sottratta
   ad alcuna sua richiesta di attenzione, sia che fosse un pianto notturno
   o soddisfacimento di qualsivoglia bisogno. Quando la bimba aveva 19
   mesi è arrivato il suo fratellino e per "tamponare" la mancanza
   inevitabile di tutte le attenzioni fino a quel momento rivolte solo a
   lei ho chiamato una baby-sitter che eccellentemente ha supplito ad
   alcune mie abitudini (portarla al parco, farla giocare in casa ecc.).
   La bimba quindi non mi sembra abbia vissuto negativamente in alcuna
   maniera l'arrivo del fratello, che ora è il suo compagno di giochi (e
   litigi!) ...e non so cosa farebbe senza la sua compagnia!
   Per quanto mi riguarda, volendo fare dell'autocritica, posso dire che
   il mio grande amore si è tradotto a volte in un po' di gelosia e forse
   di iperprotettività. Aggiungo però che mi sono sempre concentrata per
   far prevalere il raziocinio sui sentimenti, quando questi ultimi
   potevano indirizzare ad atteggiamenti negativi (es. anche se gelosa,
   quando mi chiedevano di prendere in braccio la bimba piccola stringevo
   i denti in un finto sorriso e la cedevo; quando un bimbo le faceva
   qualche torto al parco, ho sempre cercato di far sì che si difendesse
   da sola, senza il mio intervento ecc.)
   La bimba sin dalla nascita ha manifestato un carattere sensibile e un
   po' particolare. Non è stata mai una bimba con la paura dell'estraneo
   (andava in braccio a tutti, purchè giocassero con lei) ma alcune
   situazioni la spaventavano. Ad esempio all'età di due anni circa
   bastava che un bimbo la urtasse con un po' di forza che subito iniziava
   a piangere per lo spavento. Poi magari non aveva alcuna paura di tante
   altre cose che in genere spaventano i bimbi.
   All'età di tre anni e mezzo c'è stato il suo ingresso alla scuola
   materna, ma prima ancora di ciò ha superato la "paura dei bimbi" grazie
   ai contatti che le abbiamo fatto sempre avere nei parchi ed altrove o
   semplicemente perchè ha maturato la consapevolezza che non c'è niente
   da temere dai bimbi.
   Alla scuola materna nella fase iniziale la maestra lamentava il fatto
   che lei giocasse esclusivamente per conto suo, ignorando i giochi di
   gruppo o tirandosene fuori per seguire i suoi giochi di fantasia.
   Partecipava attivamente, con entusiasmo e pertinenza, invece ad ogni
   attività didattica, portando a termine con precisione ed attenzione
   ogni compito affidatole.
   Al secondo anno ha superato la prima difficoltà sopra descritta,
   partecipando ai giochi di gruppo serenamente e con gioia, interagendo
   con bimbi grandi e piccoli e di ogni sezione. Permaneva solo una
   tendenza a non fare parte fissa di un gruppo, ma a preferire il gioco
   con un singolo bimbo/a (non necessariamente sempre lo stesso) ed a fare
   un po' da farfallina tra i gruppi, non disdegnando anche di tornare con
   piacere a volte al gioco solitario. Per questo la maestra la dipinta
   semplicemente come una bimba riservata, non per questo non partecipe al
   gioco o timida (spesso si proponeva lei stessa ai bimbi, senza
   problemi).
   Mi scuso per questo lungo preambolo, ma credo che descrivere il
   carattere della bimba sia necessario per cercare di spiegare ciò che
   andrò a descrivere ora.
   Alla fine del secondo anno di materna la maestra mi ha riferito che da
   un po' di tempo la bimba piangeva per ogni sciocchezza (mai fatto
   prima, neanche nel primo inserimento che è stato liscio come l'olio).
   Ho attribuito questo alla stanchezza perché negli ultimi mesi andavo a
   riprenderla alle 16.00 (avendo modificato il mio orario di lavoro) ed
   in più ha cominciato a saltare il sonnellino pomeridiano, tendendo
   comunque a far tardi la sera per addormentarsi.
   Ma poi la faccenda si è complicata. Ha cominciato a dirmi di non voler
   più andare a scuola, con lacrimoni annessi. Ho provato a chiederle
   cos'è che all'improvviso non le piacesse più della scuola, ma sembrava
   non in grado di darmi una risposta, di inquadrare il suo problema;
   sapeva solo dirmi che voleva stare con la mamma. La maestra dal canto
   suo assicura che non c'è stato alcun episodio traumatico (es. un
   litigio con un bimbo) ma che ha cominciato a manifestare un crescente
   disagio dimostrato anche con pianti sommessi. A casa è tutto come
   sempre, non ci sono state novità di alcun genere.
   Per fortuna la scuola nel frattempo si è chiusa ed io ho preso un
   periodo di ferie per "osservare" mia figlia e per starle vicino.
   Ho cercato di rassicurarla, di farla dormire al mattino fin quando a
   voluto, di farla divertire, siamo andate insieme al mare, nei parchi,
   alle feste di compleanno e lei si dimostra ora molto più serena. Ma
   della scuola non vuole sentire neanche parlare. E quando si trova nei
   parchi, nelle feste ecc. pur partecipando a tutte le attività di gioco
   mi vuole avere "a vista", mi impone una posizione, anche distante,
   purchè alla sua vista. Non accetta più di essere lasciata nei baby-club
   dei grandi centri commerciali, dove prima invece correva senza neanche
   voltarsi a guardarmi, non appena fatto ingresso nel supermercato. In
   particolare un giorno, mentre eravamo in macchina per recarci in un
   centro commerciale munito di "galattico" baby-club(prima adorato da
   lei) lei stessa mi ha chiesto di poterci stare mentre noi provvedevamo
   alla spesa. Io, felicissima, l'ho accompagnata, lei è entrata mi ha
   salutata ma.. neanche 30 secondi dopo mi ha chiamato disperata
   chiedendomi di farla uscire in lacrime, quasi presa dal panico. Come se
   suo malgrado, non riusciva a stare in quel contesto "simil-asilo". E lì
   mi sono molto preoccupata. Ho chiamato a casa la maestra che continua
   ad assicurarmi che a scuola non c'è stato nessun evento particolare.
   Quando chiedo alla bimba perché si comporta così, lei mi risponde
   semplicemente che vuole stare con la mamma. L'ho portata in piscina per
   una lezione-prova di nuoto. All'inizio sembrava felicissima (mi voleva
   comunque a vista) ma quando ha chiesto di poter uscire all'insegnante e
   questa le ha riposto che si poteve uscire solo al termine della
   lezione, è schizzata via dall'acqua piangendo nella mia direzione.
   Voleva tornare poi in acqua ma non per seguire la lezione, per stare
   alle regole della maestra di nuoto. Ieri era a saltare sul tappeto
   elastico di un parco giochi (cosa che adora) ed all'improvviso si è
   diretta verso la rete di protezione piangendo, senza motivo. Mi sono
   avvicinata chiedendole il perché:" Voglio uscire", mi ha risposto.
   Non so che pensare. Non so cosa le sia successo. Non capisco il perché
   di questa sua involuzione. Non so come affrontare l'ingresso all'ultimo
   anno di materna che andrà a frequentare a settembre. Sono davvero
   preoccupata ed ho assoluta necessità di sapere che azioni intraprendere
   per farla tornare serena a scuola, come lo era prima. E non solo a
   scuola: in piscina, nel parco e dovunque!
   Posso solo aggiungere un evento a cui io però non riesco ad attribuire
   la causa di tutto questo: ha partecipato a maggio ad un breve corso di
   ginnastica psicomotoria tenuto all'interno del mio luogo di lavoro per
   i figli dei dipendenti ed io al termine della lezione sono giunta con
   qualche minuto di ritardo a prenderla e l'ho trovata che piangeva al
   collo dell'insegnante (aveva visto tutti i genitori tranne me). La
   volta successiva si è fatta promettere che sarei stata puntuale ma
   (disdetta, sventura) un inconveniente mi ha fatto arrivare di nuovo
   giusto con qualche minuto di ritardo, sufficiente per trovarla di nuovo
   a piangere al collo dell'insegnate. La lezione successiva la
   accompagnata la nonna (io con febbre), alle altre non è voluta più
   andare. Ma possono questi due episodi spiegare tutto quanto sopra
   descritto? Mi sembra insufficiente!
   Aiutatemi! Grazie

   Gentile sig.ra Susanna
   ho letto con attenzione e partecipazione la descrizione della sua
   bambina e della situazione che la preoccupa. Mi complimento con lei per
   la precisione e l'analisi con cui mette a fuoco gli elementi che
   ritiene significativi. Se ci trovassimo vis a vis le chiederei però
   qualche altra cosa: come si comporta la sua bambina con gli altri
   adulti di riferimento (papà, nonni)? In quali situazioni la sua bimba
   accetta di separarsi serenamente da lei? Come avviene l'addormentamento
   serale? Avere queste informazioni mi permetterebbe di cercare una
   spiegazione più precisa per il cambiamento di comportamento che tanto
   la preoccupa.
   Maria Montessori, ne Il segreto dell'infanzia, ha scritto che "i
   capricci e le disobbedienze di un bambino non sono altro che aspetti di
   un conflitto vitale fra l'impulso creatore (del bambino) e l'amore
   verso l'adulto": in altre parole, tra i bisogni profondi e fondamentali
   e il desiderio di compiacere mamma e papà, la maestra, l'istruttrice di
   nuoto etc. Se accreditiamo questa lettura, dobbiamo chiederci quali
   bisogni possono essere stati frustrati in questi mesi. I ritardi con
   cui si lei è presentata alla ginnastica psicomotoria potrebbero aver
   "tradito" un bisogno di regolarità, di custodia, di sicurezza che
   probabilmente lei stessa, cara signora, ha coltivato nella sua bambina
   attraverso sentimenti ed atteggiamenti di protezione. Infatti sempre la
   Montessori ha spiegato che "il bambino è estremamente sensibile di
   fronte all'adulto, fino a permettere che l'adulto viva ed agisca in
   lui".
   Se così fosse, non si tratterebbe di un rifiuto della scuola, ma di una
   difficoltà riferibile alla relazione con la mamma: con alcune risposte
   alle domande che ho posto sopra, il quadro si farebbe più chiaro.
   Ad ogni modo, queste difficoltà vanno senza dubbio superate!
   Innanzitutto le consiglio di mantenere alta l'attenzione rispetto ai
   bisogni della sua bambina, cercando poi di corrispondervi nel modo più
   funzionale per entrambe e per l'organizzazione di tutta la famiglia. Ad
   esempio, se risultasse forte un bisogno di vicinanza, lei potrebbe
   concordare con sua figlia dei tempi, preferibilmente di routine, in cui
   questo bisogno possa essere soddisfatto: al ritorno dal lavoro, al
   momento del bagno serale, prima di addormentarsi ... secondo le
   preferenze della sua bambina.
   Poter contare su momenti stabili in cui ci si può incontrare, esprimere
   affetto, divertirsi insieme ha un forte potere rassicurante, a fronte
   del quale sua figlia può (e deve) accettare quella separazione
   necessaria che le consente di frequentare la scuola ed altre eventuali
   attività. Su queste ultime, mi permetta Susanna, sia misurata, non
   abbia fretta. A cinque anni o poco più, la scuola fino alle ore 16
   comporta una fatica più che sufficiente: lasciamo il resto del tempo
   alla libertà del gioco e del riposo, all'incontro ed all'intimità,
   persino alla noia.
   Infine le suggerisco di guardare alla sua bambina ed alle sue
   particolari caratteristiche con stupore e meraviglia piuttosto che con
   preoccupazione: probabilmente di fronte a lei vi è una personcina
   delicata, piena di sensibilità e ciò che oggi di lei non comprendiamo
   si farà più chiaro con il trascorrere del tempo.

     __________________________________________________________________

   copyright © Educare.it - Anno XI, N. 11, ottobre 2011

   Tweet

Articoli correlati

     * Battaglia inutile per il cibo
     * A due anni rifiuta il cibo
     * Problemi di alimentazione a 5 anni
     * Fare i genitori
     * 100 risposte sull'educazione dei figli

   [INS: :INS]
   sostieni Educare.it visitando gli sponsor!

© Norme sul copyright

   Educare.it è una rivista registrata al Tribunale di Verona il
   21/11/2000 al n. 1418. Direttore Responsabile: Luciano Pasqualotto.
   I contenuti sono distribuiti con licenza Creative Commons Attribuzione
   - Non opere derivate 3.0 Unported.
   Se vuoi citare questo articolo o un articolo di questa sezione, leggi
   le istruzioni su questa pagina.
   E' consentito riprodurre articoli di Educare.it esclusivamente alle
   presenti condizioni. Ogni abuso sarà perseguito nei termini di Legge.

     * feed
     * La Redazione
     * Collabora con Educare.it
     * Sostieni Educare.it
     * Inserzioni & pubblicità
     * Strutture e professionisti
     * Privacy policy
     * Copyright
     * Contattaci
     * Mappa del sito
     * Credits

   disabili, iperattivi, capricci, DSA, apprendimento, intercultura,
   enuresi, timidezza, paure, bambini, separazione, dislessia, handicap,
   neuroscienze, scuola, educazione, pedagogia, psicologia

   Torna su

   © Educare.it 2000-2017 - Rivista on line: ISSN 2039-943X - Reg. n. 1418
   Trib. Verona del 21/11/2000

   P.IVA 04375680230

     * visita la nostra pagina FB! visita la nostra pagina FB!
     * seguici su Twitter! seguici su Twitter!
     * iscriviti per restare aggiornato! iscriviti per restare aggiornato!
     * entra nelle nostre cerchie! entra nelle nostre cerchie!
     * seguici su Linkedin! seguici su Linkedin!

   I cookie sono necessari per il pieno utilizzo dei servizi offerti su
   Educare.it, comprese le funzionalità implementate attraverso terze
   parti.
   Navigando sul sito accetti l'utilizzo dei cookie.
   In alternativa puoi visionare l'informativa che spiega come disattivare
   i cookie.
   (BUTTON) Accetta
   Vedi l'informativa
