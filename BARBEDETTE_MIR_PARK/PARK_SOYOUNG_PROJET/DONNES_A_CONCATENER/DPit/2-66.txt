   #BabyGreen » Feed BabyGreen » Feed dei commenti BabyGreen » “Mio figlio
   non ascolta”: 10 consigli Montessori per cambiare le cose Feed dei
   commenti alternate alternate

     * Skip to primary navigation
     * Skip to content
     * Skip to primary sidebar
     * Skip to footer

Main navigation

     * About
     * Casa
          + Organizzazione
          + Riciclo creativo
          + Detersivi e pulizia
          + Decluttering
     * Cucina
          + La cucina organizzata
               o Fare la spesa
               o Cosa c’è di stagione
               o Ricettari
               o Menu della settimana
               o Pulizia e sicurezza
          + Ricette
               o Colazioni e merende
               o Ricette veloci
               o Ricette con verdure
               o Ricette con legumi
               o Dolci
               o Autoproduzione
               o Svezzamento
          + Family Kitchen
     * Fai da te
          + A costo zero
     * Montessori
          + Montessori a casa
          + Montessori: materiale & giochi
     * Giochi e libri
          + Giochi
          + Piccoli esperimenti
          + Libri per piccoli lettori
          + Libri per mamma e papà
     * Viaggi
     * Ecoshopping
     * PDF
     * La piccola biblioteca di BabyGreen

   BabyGreen

   La guida online per mamme (quasi) green

“Mio figlio non ascolta”: 10 consigli Montessori per cambiare le cose

   15 settembre 2016 di Raffaella-mamma (quasi) green 15 commenti
     * Facebook
     * Pinterest
     * Twitter
     * E-mail
     * Stampa
     * Reddit
     * Pocket
     *

   figlio-non-ascolta-tx

   Qualche tempo fa ho condiviso su Facebook un bellissimo post scritto in
   inglese da Simone Davies di The Montessori Notebook che è stato letto e
   condiviso da molte di voi.

   Ma altrettante mi hanno scritto per chiedermi la traduzione in
   italiano. Ho scritto a Simone Davies per chiederle il permesso di
   tradurre il post e lei ha accettato con entusiasmo.

   Simone è un’educatrice Montessori (con certificazione AMI) da oltre 10
   anni, ed è mamma di due studenti Montessori. Ad Amsterdam organizza
   corsi e playgroups con genitori e bimbi alla Jacaranda Tree Montessori.

   Vi ho già parlato di lei in questo post in cui fornisce utilissimi
   consigli su come organizzare la casa in 5 step secondo il
   metodo Montessori.

   Il post di Simone Davies tratta un problema che riguarda molti
   genitori: “mio figlio non mi ascolta“. Ecco allora 10 tips di
   ispirazione montessoriana per provare a cambiare le cose:

#1 Mostra, invece di dire

   no-1

   Ho visto un video che insegna a fotografare: suggerisce di muoversi e
   di non affidarsi solo allo zoom per ottenere una foto migliore. Lo
   stesso vale con i bambini. Anziché dare istruzioni, meglio alzarsi e
   mostrare al bambino come fare una cosa. Questo richiede uno sforzo
   maggiore inizialmente, ma i bambini imparano in fretta.

   Esempio pratico (testo nell’immagine #1): anziché dire “quello va nel
   cestino”, alziamoci, andiamo accanto al cestino, indichiamolo e
   gentilmente diciamo: “questo va nel cestino”. Un po’ di lavoro in più
   adesso, per risultati migliori in futuro.

#2. Una sola parola

   no-2

   Questo mi piace molto! Invece di tormentarlo, proviamo a usare una sola
   parola, lasciando che lui elabori e capisca il resto della frase.
   Ottima soluzione per i bambini che non amano sentirsi dire cosa fare.

   Esempio pratico (testo nell’immagine #2): anziché diventare ripetitivi,
   cerchiamo la loro attenzione e poi diciamo gentilmente una sola parola,
   ad esempio “Scarpe”. Lasciamo che loro pensino da soli al resto, cioè a
   cosa devono fare.

   Questa soluzione può funzionare anche per loro! Mio figlio una volta mi
   ha detto: “stringa”. Ho abbassato lo sguardo e mi sono accorta di
   essere in piedi sulla stringa della scarpa che stava cercando di
   allacciare. Un modo simpatico per segnalarmelo invece di roteare gli
   occhi verso di me dicendo: “Mamma sei in piedi sul mio laccio delle
   scarpe. Come faccio a prepararmi?”

#3 Scrivere una nota (anche se non leggono ancora)

   no-3

   Questo suggerimento (e il # 2) provengono da un libro che ha cambiato
   il mio modo di essere genitore, “Come parlare perché i bambini ti
   ascoltino & come ascoltare perché ti parlino” di Faber & Mazlich
   (clicca qui per una sintesi del libro).

   Non è necessario coprire la casa di messaggi, ma se ci troviamo a dire
   spesso “no” per la stessa questione, proviamo a lasciare un post-it.

   Ho visto persone mettere un post-it sul tavolo con scritto “No
   climbing” (non arrampicarsi), oppure in un corridoio dove i vicini si
   lamentano perché i bambini corrono, una nota che ricorda di
   camminare “in punta di piedi” oppure su un armadio di vetro una nota
   che indica “Fragile – toccare delicatamente.”

   Io uso questo strumento anche per aiutare i bambini a sentirsi più
   ascoltati. Per esempio, se un bambino non vuole lasciare l’aula alla
   fine della giornata, gli chiedo se vuole che io scriva una
   nota da ricordare per la prossima volta. Poi scrivo, ad esempio, “didò”
   e gliela consegno da portare a casa. La nota gli conferma che ho
   ascoltato e che il messaggio è stato recepito.

   Esempio pratico (testo nell’immagine #3): Attaccare un post-it sul
   forno caldo con scritto “scotta!”. Mostriamolo ai bambini dicendo: “C’è
   scritto che scotta”. Un messaggio scritto è molto efficace con i
   bambini.

#4 Ragiona su te stesso (“da dove viene questo”?)

   no-4

   Questo è un grande consiglio di Pamela Green, una delle mie
   Montessoriane preferite. Chiediamo a noi stessi da quale parte di noi
   stessi arriva la frase “Mio figlio non ascolta” e per quale motivo lo
   stiamo affermando.

   Forse non ascolta perché non siamo “connessi” con loro e forse saltiamo
   alla conclusione che sia lui a non ascoltare… Spesso le domande che
   poniamo agli altri sono in realtà domande o riflessioni che dovremmo
   utilizzare verso noi stessi. Essere genitori può essere un viaggio
   spirituale!

#5 Dare tempo per elaborare

   no-5

   Quando mi fermo a contare a mente fino a 10, dopo aver fatto una
   richiesta ai miei figli, sono sempre colpita dal numero di volte in cui
   ho l’istinto di ripetermi. Per il momento riesco ad arrivare a 8 o 9
   prima di vederli iniziare a rispondere. Senza ripetermi. È
   fantastico! Non sottovalutiamo il potere di lasciare loro un po’ di
   tempo per elaborare quello che diciamo.

#6 Essere divertenti

   no-6

   Così facile e così sottovalutato! I bambini adorano fare e dire
   sciocchezze. Uscire di casa o lasciare il parco potrebbe essere
   facilitato dal buon umore!

   I miei figli spesso si divertono a rispondermi “10 minuti, pasticcieri”
   mentre si preparano per andare a scuola (imitando il cooking show Bake
   Off). In questo modo si divertono senza entrare in ansia.

   (Testo nell’immagine #6): vi è mai capitato di non prendere le cose
   troppo sul serio e rendervi conto che vostro figlio non solo ha
   ascoltato bene ma si è anche divertito?

#7 Connettersi completamente

   no-7

   Connettersi. Aiutiamolo a calmarsi, mettendoci completamente in
   ascolto in modo adeguato all’età e a seconda del motivo. Ad esempio,
   cerchiamo di capire se è stanco, affamato, ha bisogno di muoversi, ecc,
   anziché dargli un iPad o offrirgli un biscotto. Una volta che la
   situazione si è calmata, possiamo tornare a parlare di cosa è successo.

#8 Dividere in fasi

   no-8

   Analizziamo la nostra richiesta e dividiamola in fasti
   gestibili. Piuttosto che “cerchiamo di riordinare la stanza”, il primo
   passo potrebbe essere, “cominciamo con il lego”. Stiamo chiedendo
   troppo ai nostri figli? Dividiamo in fasi.

   (Testo nell’immagine #8): anziché “Prepariamoci per uscire” facciamo
   una richiesta alla volta: (1) giacca (2) scarpe (3) ecc.

#9 Collaborare anziché manipolare

   no-9

   Il numero 9 è un grande cambiamento che vale la pena provare. Si basa
   sul concetto di collaborare anziché ‘far fare’ in modo coercitivo. Non
   significa che decidono i bambini, ma che tutti possono soddisfare le
   proprie esigenze.

   Immaginate un pomeriggio in cui il bambino vuole giocare e i genitori
   vogliono fare la spesa per la cena. Potremmo “corromperli” (“far fare”)
   dicendo che può andare al parco solo se si comporta bene al
   supermercato. Oppure possiamo fare un sottile cambiamento nel
   quale ognuno soddisfa i propri bisogni, pianificando insieme il
   pomeriggio (collaborare).

   “A me piacerebbe prendere alcune cose al supermercato e a te piacerebbe
   andare al parco. Come possiamo organizzarci?”. Acconsente ad andare
   prima al supermercato, poi al parco. Il risultato è lo stesso, ma nel
   secondo caso, il bambino è coinvolto e quindi più disponibile
   a cooperare senza sentirsi manipolato.

   Questo metodo comporta l’onestà e la cooperazione. Non è un cambiamento
   immediato, ci vuole tempo. Ma i bambini imparano che sono anch’essi
   membri importanti della famiglia.

   (Testo nell’immagine #9): Spesso siamo guidati da quello che vogliamo
   che accada. Proviamo a spostare il focus su come possiamo soddisfare le
   esigenze di tutti.

#10 Può sentirmi?

   no-10

   Chiediamoci se può sentirci davvero. Non solo fisicamente, ma anche
   emotivamente. Spesso un cambiamento di approccio e del nostro modo di
   parlare possono fare una grande differenza, così come il contatto
   visivo e/o fisico, le parole che usiamo, la struttura della frase. E
   molto spesso, ciò che chiediamo non è realistico, quindi, anche se ci
   sente, non può ascoltarci davvero!

   Qualche esempio:
     * anziché chiedere a un bambino di due anni “resta dove posso vederti
       “, chiediamo “resta dove tu puoi vedere me”
     * invece di chiedere di fare una cosa mentre siamo di passaggio o
       magari in un’altra stanza, proviamo a chiamare per nome il bambino,
       dirigendoci verso di lui, in attesa di una conferma che ha
       sentito, poi chiedere.
     * non chiedere a un adolescente di non fare tutto ciò che i suoi
       amici stanno facendo, ma suggerire di essere intelligenti anche
       quando si stanno facendo cose che sanno essere rischiose (Jennifer
       Turney McLaughlin, “essere intelligente anche quando sei stato
       stupido”)
     * anziché chiedere a un bambino con ADHD e disturbi di elaborazione
       uditiva di restare seduto per un grande pranzo di famiglia,
       proviamo a muoverci verso di lui, chiedendogli di rimanere nelle
       vicinanze del tavolo
     * quando chiedo a mio figlio qualcosa, e non sto ottenendo alcuna
       risposta, invece di entrare in ansia, ho imparato a chiedere “per
       favore conferma di aver sentito e capito”!

   Tradotto e semplificato da My child won’t listen to me – 10 tips to
   turn things around, su concessione di Simone Davies, The Montessori
   Notebook (grazie!).
     * Facebook
     * Pinterest
     * Twitter
     * E-mail
     * Stampa
     * Reddit
     * Pocket
     *

   Archiviato in:Mamma, Montessori Etichettato con:ASCOLTO, COMUNICAZIONE,
   ESSERE GENITORI, GENITORI, MONTESSORI, MONTESSORI NOTEBOOK, SIMONE
   DAVIES

Sul comodino questa settimana

     * 0-2 anni: Facciamo le facce
     * 2-3 anni: Amore
     * 3-5 anni: Il mio primo libro dei numeri
     * 6-7 anni: 100 lampi di genio che hanno cambiato il mondo
     * 7-9 anni: Storie e vite di SUPERDONNE che hanno fatto la SCIENZA
     * Mamma: Questo lo faccio io!

Raffaella-mamma (quasi) green

   Raffaella Caso è la creatrice di BabyGreen, dove racconta il suo
   percorso da single ad alto impatto a mamma (quasi) green. Alla ricerca
   di una vita più semplice, sana e slow, vive a Milano, nonostante tutto.

Reader Interactions

NEWSLETTER

   Ultimi post, ispirazioni per vivere green e contenuti esclusivi: il
   mercoledì, tutte le settimane

   ____________________

   Iscriviti
   Leave this field empty if you're human: ____________________

Ti potrebbero interessare:

   Luana: mamma green della settimana
   Montessori: 5 blog da seguire
   Montessori da Ikea
   Una serata solo per me

Commenti

    1. Cassandra dice
       15 settembre 2016 a 09:28
       Grazie, come sempre.
       Sto valutando la creazione di una mia agenda famigliare e, appena
       pronta, stamperò questi 10 suggerimenti da far seguire a tutta la
       famiglia. Devo dire che alcuni mi servono decisamente!
       Rispondi
          + Raffaella-mamma (quasi) green dice
            15 settembre 2016 a 13:08
            Che bella idea!
            Rispondi
    2. Anna dice
       15 settembre 2016 a 11:54
       Raffaella che dirti? Grazie mille per questa bellissima ed
       utilissima traduzione. Ho citato il tuo post nella TOP OF THE POST
       di questa
       settimana(http://principessecolorate.it/top-of-the-post-2-2/#commen
       t-690) perchè credo sia davvero degno di essere letto da tutte noi
       mamme! Grazie ancora
       Rispondi
          + Raffaella-mamma (quasi) green dice
            15 settembre 2016 a 13:10
            grazie!
            Rispondi
    3. tittid dice
       17 settembre 2016 a 01:21
       fantastica come sempre! una sintesi di tutti i miei errori
       praticamente!!
       Rispondi
          + Raffaella-mamma (quasi) green dice
            20 settembre 2016 a 12:41
            Ma noi dai!! Sicuramente sei una bravissima mamma, questi sono
            piccoli consigli pratici per affrontare alcune situazioni!
            Ciao!
            Rispondi
    4. Laura Fava dice
       23 settembre 2016 a 14:21
       Non sono ancora mamma, ma ogni tanto leggo i tuoi articoli. Sono
       fantastici.
       Rispondi
          + Raffaella-mamma (quasi) green dice
            25 settembre 2016 a 14:49
            Ma grazie!
            Rispondi
    5. sasha dice
       5 ottobre 2016 a 14:42
       bel post 🙂
       aggiungerei (in area collaborativa e non asfissiante) di sostituire
       il classico “muoviti che è tardi” con “bisogna andare, è l’ora”.
       sembra poco, ma il messaggio è molto diverso!
       Rispondi
          + Raffaella-mamma (quasi) green dice
            5 ottobre 2016 a 14:46
            Utilissimo!!!! Grazie Sasha
            Rispondi
    6. nonna Zoi dice
       19 novembre 2016 a 14:33
       Sono una nonna, ma collaboro nell’educazione dei nipotini, 5 e 3
       anni, maschietti scatenati 🙂 . Ho letto con interesse l’articolo,
       grazie mille! Avrei una domanda, e mi rivolgo a chi ha esperienza:
       Come possiamo fare a farci ascoltare senza urlare, quando i bimbi,
       correndo e giocando, rischiano di avvicinarsi troppo alla strada o
       comunque ad un pericolo immediato? Sono molto vivaci, non abbiamo
       particolari problemi nel farci ascoltare. L’unica crisi, che non
       riusciamo a gestire, sono i pericoli immediati. Abbiamo spiegato
       loro il pericolo della strada, attirando l’attenzione su come ci
       muoviamo noi; devo dire che sono bravissimi. Quando corrono e
       giocano, pero’, dimenticano tutto, sono veramente due cuccioli
       spericolati … qualche consiglio? Esperienze vissute? Grazie mille !
       🙂
       Rispondi
          + Raffaella-mamma (quasi) green dice
            21 novembre 2016 a 09:24
            Ciao nonna Zoi,
            non ho esperienza simile perché mia figlia è di natura molto
            molto prudente. Quello che mi sento di consigliare è puntare
            ancora di più sul dialogo costruttivo e sull’esempio, evitando
            le “prediche” che non servono mai. Immagino che lo abbiate già
            fatto, ma prima o poi porterà risultati!
            Rispondi
    7. chiara dice
       15 febbraio 2017 a 15:30
       grazie !!!
       chiara
       Rispondi
    8. SIMONA BAGNOLI dice
       29 ottobre 2017 a 17:09
       MI PIACE MOLTO QUESTO BLOG,LE IDEE SONO BUONE , ANCHE IO VORREI
       PRENDERE MIO FIGLIO CON LE BUONE , EVITANDO URLI E PREDICHE , MA
       NON E’ SEMPRE FACILE.
       Rispondi
          + Raffaella-mamma (quasi) green dice
            17 novembre 2017 a 11:14
            Ciao Simona, prova a leggere questo libro:
            http://www.babygreen.it/2017/02/porre-limiti-ai-propri-figli-a
            ttraverso-ascolto-e-rispetto/
            Ciao!
            Rispondi

Lascia un commento Annulla risposta

   Il tuo indirizzo email non sarà pubblicato. I campi obbligatori sono
   contrassegnati *

   Commento
   _____________________________________________
   _____________________________________________
   _____________________________________________
   _____________________________________________
   _____________________________________________
   _____________________________________________
   _____________________________________________
   _____________________________________________

   Nome * ______________________________

   Email * ______________________________

   Sito web ______________________________

   Commento all'articolo

   [ ] Avvertimi via email in caso di risposte al mio commento.

   [ ] Avvertimi via email alla pubblicazione di un nuovo articolo

Barra laterale primaria

     *
     *
     *
     *
     *

   Cerca in questo sito ____________________ Cerca

Newsletter

   Ultimi post, ispirazioni per vivere green e contenuti esclusivi: il
   mercoledì, tutte le settimane

   ____________________

   Iscriviti
   Leave this field empty if you're human: ____________________

ENTRA IN BIBLIOTECA!


Ti potrebbero interessare:

   Elena: mamma green della settimana
   Fiorella: mamma green della settimana
   I giochi Montessori di Melissa and Doug
   Regali per bambini da 1 a 3 anni

     BabyGreen

Archivi

   Archivi [Seleziona mese______]

Categorie

   Categorie[Seleziona una categoria______________]

Footer

   Contatti
   ADV
   Newsletter
     *
     *
     *
     *
     *

   Copyright © 2010 - 2018 BabyGreen™ · P.IVA 05829800969 · Webmaster
   Nexnova.net

   Invia a indirizzo e-mail ____________________ Il tuo nome
   ____________________ Il tuo indirizzo e-mail ____________________
   _________________________ loading Invia e-mail Annulla
   L'articolo non è stato pubblicato, controlla gli indirizzi e-mail!
   Verifica dell'e-mail non riuscita. Riprova.
   Ci dispiace, il tuo blog non consente di condividere articoli tramite
   e-mail.

   Questo sito utilizza cookie, anche di terze parti, per migliorare la
   tua esperienza di navigazione, gestire la pubblicità e compiere analisi
   statistica del sito. Chiudendo questo banner, scorrendo questa pagina o
   cliccando qualunque suo elemento acconsenti all’uso dei cookie.OkLeggi
   l'informativa
